## Edició del perfil d'aules

En aquest primer vídeo s'explica com editar el perfil. Els apartats més importants són la imatge i sobretot el correu electrònic. 

!!! danger "Notificacions per correu"

    Insistim que el correu electrònic ha de ser correcte per poder rebre les notificacions que s'envien a través d'Aules. Fixeu-se que la configuració és independent entre els diferents sabors, és a dir, encara que al nostre sabor habitual el tingam correctament configurat, al sabor *Formació del professorat* pot estar malament i , per tant, no rebre les notificacions que s'envien des d'aquest sabor.

![type:video](https://www.youtube.com/embed/m_USbWmGNP0)

!!! tip "Imatge"

    Si algú no vol mostrar la seua imatge de forma pública, sempre pot crear-se un *Avatar* i substituir-lo per la seua imatge real. Utilitzant [Bitmoji](https://www.bitmoji.com/) ho podeu fer.

!!! tip "Constrasenyes de llocs web"

    Per no haver de recordar totes les contrasenyes, existeixen diferents gestors de contrasenyes segurs. La [OSI](https://www.osi.es/) (Oficina de seguretat de l'internauta), que depén del [INCIBE](https://www.incibe.es/) (Institut Nacional de Ciberseguretat), explica en la següent Nota de prensa [Per què és útil i segur utilitzar un gestor de contrasenyes](https://www.incibe.es/sala-prensa/notas-prensa/util-y-seguro-utilizar-gestor-contrasenas). Vos recomane el [BitWarden](https://bitwarden.com/) un gestor gratuït per a ús personal i *Open Source* ja que LastPass va passar a ser de pagament si s'utilitza en més d'un dispositiu.

## Presentació dels participants al fòrum

Una vegada actualitzat el vostre perfil, us haureu de presentar al [fòrum de presentacions](https://aules.edu.gva.es/formaciodelprofessorat/mod/forum/view.php?id=19270) per tal de conèixer-nos un poc i començar a trencar el gel. Podeu indicar qui sou, perquè us heu apuntat al curs, què espereu aprendre, on esteu treballant i la vostra especialitat ...

!!!tip "Subscripcions"

    Al [fòrum d'avisos](https://aules.edu.gva.es/formaciodelprofessorat/mod/forum/view.php?id=19004) la subscripció és obligatoria, així que no podeu cancel·lar-la. En canvi, al [fòrum de presentacions](https://aules.edu.gva.es/formaciodelprofessorat/mod/forum/view.php?id=19270) la subscripció és automàtica i si que ho podeu fer. Si no esteu subscrits a un fòrum, no rebreu les notificacions.

## Tasques de la unitat

1. Edita i configura correctament el teu [perfil](https://aules.edu.gva.es/formaciodelprofessorat/user/edit.php).
2. Presentat al [fòrum de presentacions](https://aules.edu.gva.es/formaciodelprofessorat/mod/forum/view.php?id=19270).
3. Entra a la [tasca](https://aules.edu.gva.es/formaciodelprofessorat/mod/assign/view.php?id=19514) i envia un text indicant que ja has fet les tasques corresponents per tal que ho puguem revisar.
