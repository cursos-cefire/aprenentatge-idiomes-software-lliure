## Recursos H5P

Un [recurs H5P](https://h5p.org/) és un component interactiu que podem inserir dins una pàgina web, com és el nostre curs d'Aules. S'executa al nostre navegador, ja que utilitza les tecnologies web estàndard, com qualsevol altra web. Això és important perquè garantirà el seu bon funcionament i durant molt de temps.

Aquests recursos estan pensats perquè es puguen crear, compartir, reutilitzar i modificar molt fàcilment.

!!! info "Tipus de recursos H5P" 

    Existeixen molt tipus de recursos H5P, tants que seran inabastables en el present curs. El que tractarem és de seleccionar els que ens resulten més útils per a les nostres intencions i aprendre a utilitzar-los. Ja veureu que és molt fàcil i intuitiu, tant la seua creació, com la seua publicació a Aules.

    [Fent clic a este enllaç](https://h5p.org/content-types-and-applications) trobareu exemples fets dels tipus de recursos que podem crear. Els podem provar sobre la mateixa pàgina o descarregar-los per a modificar-los.

!!! tip "Obrir enllaços en pestanya diferent"

    Alguns enllaços com l'anterior s'obrin sobre la mateixa pestanya que tenim oberta. Si volem obrir en una pestanya diferent, podem fer clic secundari amb el ratolí sobre l'enllaç i clicar a *Obre l'enllaç en una pestanya nova* del menú contextual o, millor encara, premem la tecla *Ctrl + clic* amb el ratolí per a que ho faça automàticament.

## Creació de recursos H5P

Tenim dues opcions per a crear recursos H5P:

- A través de [Lumi](https://lumi.education/es/#download)
- A través del plugin d'Aules

### Creació d'un recurs H5P a través de Lumi

En el següent video crearem un recurs d'arrastrar i soltar amb Lumi.

